### Content Table
- [Managing Administrative Access](###Managing_Administrative_Access)
- [History of Cryptography](##History_of_Cryptography)
- [Cipher Text](##Cipher_Text)
- [Cryptanalysis](##Cryptanalysis)
- [Cryptology](##Cryptology)
- [Hashing](##Hashing)
- [Hash for Integrity](##Hash_for_Integrity)

---


### ***Managing_Administrative_Access***
إدارة الوصول الإداري هدفها حماية **من له الصلاحيات** عشان يمنع أي شخص غير مخوّل من التحكم في الأجهزة أو الشبكة.


#### Secure LAN

1. **Device Hardening (تقوية الأجهزة)**

غلاق الخدمات غير المستخدمة.

- تغيير كلمات المرور الافتراضية.
- تحديث السوفتوير والباتشات.
- تفعيل الـ logging and Auditing.

1. ***AAA Access Control***

- **`Authentication`** 
التحقق من الهوية (اليوزر والباسوورد)

- **`Authorization`** 
تحديد ما يُسمح للمستخدم بفعله.

- **`Accounting`** 
تتبع كل العمليات (من دخل؟ عمل إيه؟).



3. ***Firewall Features***

- التحكم في تدفق الترافيك.

- فلترة الـ IPs / البورتات.

- منع محاولات الاختراق.

3. ***IPS Implementations (أنظمة كشف/منع التسلل)***

- تراقب الشبكة وتبحث عن سلوكيات ضارة.
- تمنع الهجمات أو تنبهك عنها فورًا.

----
#### حماية الترافيك أثناء العبور في الإنترنت العام:

يتم عبر **طرق تشفيرية** مثل:

- **VPN (Virtual Private Network):**

- بيعمل tunnel مشفر بين المستخدم والشبكة.

- **TLS/SSL:** 

- لتأمين الاتصالات (زي HTTPS).

- **IPsec:**

- تشفير وحماية الترافيك على مستوى الشبكة.

- **SSH:**

- للوصول الإداري الآمن بدلًا من Telnet.


---
### Authentication

معناها انك تتأكد إن الرسالة أو الهوية **أصلية وليست مزيفة**.
والهدف منها هو ضمان أن المرسل فعلاً هو الشخص أو الجهاز اللي بيقول إنه هو.


مثلا:

- PIN in ATM Machine

الـبين ده **سر مشترك** بينك وبين البنك.
لو حد تاني جرب يدخل رقمك السري الغلط بيتم رفض المصادقة. كده اتأكدنا إن اللي بيحاول يسحب فلوس هو الشخص المصرح

---
### Nonrepudiation

معناها ان المرسل **ما يقدرش ينكر** أو يرفض إنه هو اللي بعت الرسالة.
وبيتم عادة باستخدام

- **(Digital Signature).**
- **Public Key Infrastructure (PKI).**


مثلا:

لو شركة بعتت عقد إلكتروني بتوقيع رقمي كدا المرسل **لا يقدر ينكر** إنه هو اللي وقع العقد.
والمستقبل **ممكن يتحقق** من صحة التوقيع.


---
### Data_Integrity

معناها انك تتأكد إن **الرسالة أو البيانات ما اتغيرتش** أثناء انتقالها.

المستقبل يقدر يتحقق إن الرسالة اللي استلمها **نفسها بالظبط** اللي المرسل بعتها.


مثال:

النبلاء الأوروبيين زمان كانوا بيقفلوا الظرف بـ **ختم شمع** معمول بخاتم خاص.

لو الختم **مكسور أو مش أصلي** ده دليل إن الرسالة اتفتحت أو اتغيرت.

لو الختم **سليم** الرسالة ما حصلش عليها أي تعديل.



إزاي بنعمل انتيجريتي في العالم الرقمي؟

باستخدام **هاشينج** (زي SHA-256).
المرسل يعمل هاش للرسالة و يبعتها مع البيانات.
المستقبل يعيد حساب الهاش لو مطابق يبقى البيانات سليمة، لو مختلف يبقى حصل تعديل

---
### Data Confidentiality

**الحفاظ على خصوصية الرسالة** بحيث ما حدش يقدر يقرأها غير المستقبل الصحيح.
والهدف منها حتى لو الرسالة اترفعت أو اتسجلت وهي ماشية في الشبكة ما ينفعش يتفهم محتواها.



**إزاي نحقق Confidentiality؟**

باستخدام **التشفير**:

يحول البيانات من شكل **مقروء إلى شكل** غير مقروء (سيفرتيكست)**.

لازم يكون عند المستقبل **المفتاح** لفك التشفير.



مثال للتوضيح:


- `Plaintext`

 لو بعتلك رسالة تقول **“ازيك؟”** 
 
- `Ciphertext`

 بعد التشفير تتحول لـ: **“@x9#1zQ!”**
 
- المستقبل معاه **المفتاح** يقدر يفك الرسالة ويقراها.
- أي شخص غير مصرح له يشوف بس رموز مش مفهومة.
    


أنواع المفاتيح:

1. **مفتاح متماثل (Symmetric Key)**
    
    - نفس المفتاح بيشفر ويفك التشفير.
    - سريع لكن محتاج وسيلة آمنة لمشاركة المفتاح.
    - مثال: AES
    
2. **مفتاح غير متماثل (Asymmetric Key)**
    
    - فيه مفتاحين (عام + خاص).
    - المفتاح العام يشفر، والمفتاح الخاص يفك.
    - مثال: RSA

---
## **History_of_Cryptography**
### Caesar Cipher

هو نوع بدائي من التشفير استخدمه يوليوس قيصر علشان يحمي رسائله.
فكرته ان كل حرف بيتبدل بحرف تاني لكن بمقدار **إزاحة ثابتة (Shift)**.

**مثال (إزاحة 3)**

القاعدة: كل حرف بيتحول للحرف اللي بعده بـ 3 خطوات في الأبجدية.

A B C D E F G H I J K L M N O P Q R S T U V W X Y Z

يبقا كل Hello :
`KHOOR`

مشكلته انه سهل الكسر لأن فيه بس 25 احتمال (عدد الإزاحات).
اي مهاجم يقدر يجرب كل الإزاحات لحد ما يلاقي النص الصحيح (برووت فورس).

--- 
### Vigenère Cipher

اتوصف سنة **1586** بواسطة العالم الفرنسي **Blaise de Vigenère**.
يعتبر تطوير للـ **Caesar Cipher**.

بيستخدم **عدة إزاحات** بدل ما يعتمد على إزاحة ثابتة واحدة.

**فكرته**

- عندك نص عادي (Plaintext).
- وعندك مفتاح  مكون من **عدة حروف**.
- كل حرف في الـمفتاح بيحدد إزاحة مختلفة (زي قيصر).
- وبنكرر المفتاح على طول الرسالة لحد ما نخلص.


---
## **Cipher_Text**
السيفر هو خوارزمية أو خطوات محددة بتتعمل علشان نشفر أو نفك التشفير للرسائل.

يعني طريقة رياضية او منطقية بتحول النص العادي لنص مش مفهوم والعكس.

### Transposition Ciphers

هنا **مفيش تغيير في الحروف نفسها**، كل اللي بيحصل إن أماكن الحروف بتتبدل. يعني النص الأصلي هو نفسه، لكن ترتيبه مختلف.

مثال كلمة **HELLO**

لو عملنا "عكس ليها" هاتبقى: **OLLEH**
نفس الحروف، لكن معكوسة.

حتى التشفيرات الحديثة زي:

- **DES (Data Encryption Standard)**

- **3DES (Triple DES)**

لسه بتستخدم فكرة **التبديل** كجزء من الخوارزمية، بس بشكل أعقد وأكتر أمان.

---
## **Cryptanalysis**
هو **فن وعلم محاولة فك التشفير** وفهم معنى الرسائل المشفرة **بدون معرفة المفتاح السري**.
الهدف إن المهاجم يحاول يستنتج **النص الأصلي أو  المفتاح باستخدام طرق رياضية أو ملاحظات على التشفير.

### Brute-Force Method

الفكرة:

- المهاجم بيجرب **كل المفاتيح المحتملة** مع خوارزمية فك التشفير.
- في الآخر، واحد من المفاتيح هيطلع النص الأصلي الصح.

والهجوم بيكون:

- بيمسح مساحة المفاتيح كلها.
- **مضمون النجاح** لانه هيلاقي الحل في النهاية، بس الوقت والتكلفة ممكن تبقى ضخمة.
- **كل الخوارزميات عرضة ليه** لكن الهدف من التشفير القوي إن عدد المفاتيح يكون كبير جدًا يخلي العملية غير عملية.

مثال: **Caesar Cipher**

- المفتاح هو عدد الحروف اللي بنعمل بيها "Shift".
- بما إن الأبجدية فيها 26 حرف:
- يبقى فيه **25 مفتاح ممكنين** (لأن المفتاح رقم صفر هو النص الأصلي).
- بالتالي، سهل جدًا تجرب كل المفاتيح وتشوف أي واحد يطلع جملة مفهومة.

---

### Frequency Analysis Method

الفكرة:

كل لغة لها **توزيع تكراري مميز** للحروف.
مثلًا: في الإنجليزية، الحروف الأكثر شيوعًا هي:

- **E, T, A, O, I, N**

بينما الحروف الأقل شيوعًا:

- **J, Q, X, Z**


المهاجم يستغل ده عشان يفك الشفرات اللي تعتمد على 

**Substitution Ciphers** 
زي

Caesar and Monoalphabetic.

مثال على **Caesar Cipher**:
1. عندك رسالة مشفرة.
    
2. لاحظت إن الحرف
D = 6 Times
W= 4

3. في الإنجليزية، أكتر الحروف ظهورًا غالبًا.
A, T, E 
إذًا ممكن يكون 
D=T
D=E

4. تبتدي تفترض وتختبر لحد ما تطلع الجملة المفهومة.


---

## **Cryptology**
### Cryptology in Networking
التشفير في الشبكات بيخدم 3 أهداف أساسية:

***`Authentication`***

التحقق من هوية المرسل أو المستقبل.
بروتوكولات او خوارزميات مستخدمة:

- **RSA, DSA**

- **HMAC-MD5, HMAC-SHA-1**.
  


 ***`Integrity`***

التأكد إن البيانات **ماتغيرتش** أثناء النقل.
أمثلة:

- **MD5** (ضعيف حاليًا).
	
- **SHA** (أSHA-1, SHA-2, SHA-3).

دايمًا تستخدم في التحقق من الملفات أو الرسائل.    



***`Confidentiality`***

الحفاظ على خصوصية المعلومات (حتى لو اتنقلت على شبكة عامة).

خوارزميات مستخدمة:
- **DES** (قديم وضعيف).	
- **3DES**.
- **AES** (الأقوى والأكثر استخدامًا حاليًا).

---
## **Hashing**
### Cryptographic Hashes


- **Hash Function**:

دالة رياضية بتاخد بيانات (رسايل) بأي طول، وتطلع قيمة ثابتة الطول اسمها:
    
	- Hash Value
	- Message Digest	
	- Digital Fingerprint



الخصائص الأساسية

1. **One-way Function**

سهل جدًا تحسب الـ هاش من البيانات.
لكن مستحيل تقريبًا ترجع من الـهاش للبيانات الأصلية.

2. **Deterministic**

نفس الرسالة → نفس قيمة الـ hash دايمًا.

3. **Avalanche Effect**

أي تغيير صغير جدًا في الرسالة (حتى لو حرف واحد) يغير الـهاش بالكامل.

4. **Fixed Length Output**

مهما كان حجم الرسالة، طول الـهاش ثابت (  SHA-256 = 256 bit).        

ودا مفيد:

`1. Data Integrity`

نتاكد إن البيانات مااتغيرتش أثناء النقل. 
مثال: لما تحمل ملف، بيكون معاه هاش للتحقق من إنه سليم.

`2. Authentication`

يستخدم في **كلمات المرور** و **التوقيع الرقمي** للتحقق من الهوية.

---
## Hash_for_Integrity


الـهاش بيضمن إن الرسالة **ما اتغيرتش بالغلط** (زي ايرور في الشبكة).

مثلا لو رسالة اتشوّهت بسبب خطأ في النقل الـهاش مش هيطابق نعرف إن في مشكلة


ما يمنعش **الهجمات المتعمدة** زي:

- **Man-in-the-Middle Attack**: 

المهاجم ممكن يعترض الرسالة، يغيرها، ويحسب هاش جديد ويرسله.

أي شخص يقدر يحسب الـهاش، مفيش حاجة بتربطه بالـمرسل الأصلي.


عشان كده بنستخدم حاجات إضافية فوق الـهاش العادي:

1. **HMAC (Hash-based Message Authentication Code)**
    
- بيستخدم **مفتاح سري + Hash Function**.

- هنا المهاجم ما يقدرش يحسب هاش جديد إلا لو عارف المفتاح.

2. **Digital Signatures**

- بيتم توقيع الـهاش بمفتاح خاص.

- المستلم يقدر يتحقق باستخدام المفتاح العام (Public Key).

- ده يربط الرسالة بالشخص المرسل ويمنع التلاعب.

---
