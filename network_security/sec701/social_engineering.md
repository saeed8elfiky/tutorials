# Social Engineering

<p align ="center">
    <img src= "/network_security/photo/social_engineering.svg" alt = "social_engineering"
</p>
  
### Human Vector

بدل ما يهاجموا الأنظمة، المهاجمين بيستهدفوا **العنصر البشري** كأضعف حلقة في الأمن.

**Reconnaissance & Eliciting Info:**

جمع معلومات حساسة من الموظفين من غير ما يحسّوا.
**Intrusion & Unauthorized Access:**

استغلال الثقة للدخول للأنظمة أو الأماكن الممنوعة

----
### Impersonation and Pretexting
#### ***Impersonation***
وهي إن المهاجم **يتقمص شخصية شخص تاني** (زي موظف، مدير، أو حتى عامل صيانة).
والهدف إنه يخلي الضحية **تصدقه وتتعامل معاه على إنه الشخص الحقيقي**، ووقتها يقدر ياخد منها معلومات أو صلاحيات.  

يعني مثلا حد يلبس لبس موظف أمن ويدخل الشركة، أو يتصل ويقول "أنا من IT وبعمل تحديثات، ابعتلي الباسورد".

#### ***Pretexting***

ده نوع أذكى شوية من التمثيل هنا المهاجم بيخلق **قصة أو سيناريو** يخلي الضحية مقتنع بيه عشان يبرر طلبه

يعني مثلا المهاجم يتصل ويقول:  
"أنا من البنك، في مشكلة في حسابك وحضرتك لازم تأكد بياناتك دلوقتي قبل ما يتقفل".  
أو  "أنا من HR وبجهز التأمين الطبي، ممكن تبعتلي الرقم القومي بتاعك؟".

---
### Phishing and Pharming

#### ***Phishing***

المهاجم بيحاول **يخدع الهدف** إنه يستخدم لينك أو موقع ضار. غالبًا بيبعت **إيميل أو رسالة شكلها رسمي** (زي من بنك، فيسبوك، أو شركة معروفة).
**والهدف** انه يسرق بيانات الدخول أو معلومات حساسة.

مثلا توصلك رسالة "حسابك هيتقفل.. ***اضغط هنا لتأكيد بياناتك***

 **أنواعه:**

1. **Email Phishing**

 الأشهر، يوصلك إيميل مزيف فيه لينك أو ملف خبيث.

2. **Spear Phishing** 

استهداف شخص أو شركة معينة بمعلومات مخصصة (مش رسالة عامة).
مثلا إيميل موجه لموظف عشان يسرق بيانات الموظفين.

3. **Whaling** 

نوع من الـسبير فيشينج لكن بيستهدف “الكبار” (زي المدير المالي أو CEO).

4. **Clone Phishing**

المهاجم ياخد إيميل حقيقي وصحيح تم إرساله قبل كده، ويعمل نسخة مزيفة منه مع لينك او ملف خبيث.

5. **Smishing (SMS Phishing)**

 رسائل SMS فيها روابط ضارة أو طلبات لمعلومات شخصية.

6. **Vishing (Voice Phishing)** 

مكالمات تليفون وهمية (مثلاً يتصل يقولك هو من البنك أو الدعم الفني).
  
7. **Search Engine Phishing**

المهاجم يعمل موقع مزيف يظهر في نتائج البحث كأنه موقع حقيقي (مثلاً بنك أو متجر).
 
8. **Angler Phishing**

يتم عبر وسائل التواصل الاجتماعي، حسابات دعم فني مزيفة ترد على الناس بروابط ضارة.

9. **Pharming** 

إعادة توجيه الضحية لموقع مزيف

---
### Typosquatting

هو أسلوب هجوم بيعتمد على **أخطاء الكتابة أو تغيير بسيط في اسم الدومين عشان يخدع المستخدم.

هناالمهاجم بيعمل **دومين شبيه جدًا بالدومين الأصلي**، بحيث الضحية ما ياخدش باله.

**أمثلة:**

- بدل ما تدخل على: `facebook.com`  
    ممكن المهاجم يعمل:

- `faceb00k.com` 
- `facbook.com` 
- `fasebook.com`
- `facebook-login.com`
   

و **الهدف** منها هو استخدمها في **Phishing Emails** عشان يخلي الرسالة شكلها حقيقي أو ينشر لينك مزيف في إعلانات او رسائل ويخدع الضحية انه يدخل بياناته.
